---
layout: pages
title: Il progetto
permalink: /progetto
---

Biclò è un progetto in grado di favorire la transizione dei cittadini dall’uso di auto e moto a
quello di bici tradizionali, elettriche o monopattini, risolvendo il problema di furti, vandalismi e usura dei mezzi personali attraverso lo sviluppo di una rete di infrastrutture di posteggio, le “Biclostazioni”, nell’area metropolitana di Firenze.
Le Biclostazioni avranno accesso automatizzato tramite app, saranno al coperto, videosorvegliate, dotate di comode rastrelliere, di prese di ricarica per i mezzi elettrici e di kit per la prima manutenzione dei mezzi.

Biclò è un progetto per chi va in bici, ma anche per chi non ci va. Più di tutto è un progetto per la nostra città: perchè decongestiona il traffico cittadino, migliora la qualità dell’aria, riduce le emissioni di CO2 e l’inquinamento acustico, ottimizza i tempi di percorrenza e la conciliazione vita lavoro, promuove una cultura della cura della propria bicicletta e del parcheggio ordinato dei mezzi, libera lo spazio occupato dalle auto in sosta a favore di piazze e spazi verdi a disposizione di tutti.

Biclò accelera le trasformazioni dell’oggi, avvicinando il domani migliore.
